# Trillingen en golven

## Slingers, frequenties, en perioden
Zorg dat er altijd een slinky in je tas zit, zeker bij het onderwerp trillingen en golven, maar als je die vergeten bent dan is er nog altijd de rijke leeromgeving van een kaal klaslokaal: Overal kun je een slinger van maken. Verzamel wat tassen van leerlingen en laat zien dat elke tas een typische periode (slingertijd $T$) heeft. Laat verschillende manieren van slingeren zien.  Bij een tas is er bv. de lengterichting en dwars daarop. Maar ook een torsie slinger kun je met een tas mooi illustreren.

## Wat beïnvloedt de periode?
Vergelijk de perioden van diverse tassen en probeer daar wat regels uit af te leiden. Maak bv de riemen langer en korter, verander de massa van de inhoud van de tas, verander de massaverdeling (torsieslinger), etc. Dat kan een korte klasactiviteit zijn in kleine groepjes (verkennend). 

## Linealen en periodes
Neem een lineaal en leg hem zo op tafel dat hij een beetje uitsteekt {numref}`Figuur {number} <fig_ruler>`. Laat de lineaal trillen en luister, als je verandert hoeveel de lineaal uitsteekt verandert de toon van het geluid. Leerlingen kunnen dit aan hun bureau doen met hun eigen lineaal. Neem vervolgens twee dezelfde linealen en bind op het uiteinde van een van de linealen wat muntjes vast. Bekijk wat er gebeurt met de toon van het geluid en de frequentie van de trilling. 

```{figure} ../images/20250513_115534.*
:width: 60%
:name: fig_ruler

Verander de massa aan het einde van de lineaal en luister
```

```{iframe} https://www.youtube.com/embed/i__wDdiyqwo?si=oRDfJKD38Jj77kDS
:width: 60%
:name: vid_12
:aspectratio: auto 16 / 9
:align: center

Het verschil in frequentie is duidelijk te zien in slow-motion. 
```

## Spanning en frequentie in elastiek
Neem wat breed elastiek, breng het in trilling en loop rond, wat voor toon horen de leerlingen? En als ik nu de spanning verhoog door het elastiek uit te rekken? Voorspel, hogere toon, lagere toon, of ???  Bij het uitrekken zal de toon niet zoveel verschillen, de spanning neemt toe (hogere toon) maar lengte en dichtheid per lengte-eenheid nemen af (lagere toon). (Bron: Wouter Spaan.)

```{figure} ../images/rubband.*
:width: 60%
:name: fig_rubband

Verander de spanning en hoor een verschil in toon.
```

## Resonantie
### Met een pendulum
Maak een pendulum met touw en een object als massa. Je zou zelfs een computer kunnen gebruiken die hangt aan zijn stekker. Laat de pendulum slingeren. Geef het een klein duwtje elke keer dat het een van zijn twee maxima bereikt. Dit is resonantie tussen het duwtje en het pendulum! Je kan ook een duwtje geven om de slinger, of elke drie slingers, dan is er ook resonantie wat ervoor zorgt dat de amplitude toeneemt. Ditzelfde principe geldt natuurlijk bij een vader of moeder met hun kind op een schommel. 

### Een slingerend boek tot maximale hoogte blazen
[@Liem1987 p300]() laat resonantie zien met een boekje dat hangt aan twee touwtjes, net als een schommel (laat een leerling de touwtjes vasthouden). De leraar houdt het boek op een hoek van 45$^{\circ}$ met de vraag: *Zou ik tegen het boek kunnen blazen tot het een hoek heeft van 90$^{\circ}$?* Het verwachtte antwoord is *Nee*. Hang het boek vervolgens naar beneden en blaas tegen het boek, *in fase* met de slingerende beweging van het boek. Dit is natuurlijk vergelijkbaar met een schommel in een speeltuin. 

## In fase en uit fase
Gebruik het pendulum zoals hierboven. Je kan in fase duwen tegen het boek en er is resonantie, dus zal de amplitude toenemen. Je kan ook uit fase tegen het boek duwen en de beweging van het pendulum zal gestoord of zelfs gestopt worden. 

## Botsende munten
Twee munten *A* en *B* (bv Euro’s) raken elkaar. Een andere munt *C* wordt eropaf geschoten terwijl *B* door de vinger wordt vastgedrukt tegen de tafel (figuur 3). De impuls wordt toch feilloos doorgegeven van *C* naar *A* ondanks het stevig vastdrukken van *B*. Verrassend. Je kunt *A* zelfs zo verschuiven dat *A* onder een hoek wegschiet. Het transmissie mechanisme voor de impuls moet wel een golf zijn [@Subagyo1992]. De experimenten zijn ook kwantitatief te maken, zie een recent artikel van Barbara Rovsek in The Physics Teacher [@https://doi.org/10.1119/10.0006915].

```{iframe} https://www.youtube.com/embed/8VUG2Z-j_NQ?si=hR_JjaREoq77-gWs
:width: 60%
:name: vid_132
:aspectratio: auto 16 / 9
:align: center

Botsende munten met een kleine hoek. 
```

## Een golf visualiseren met leerlingen
Zet 6 leerlingen op een rij voor de klas op armslengte van elkaar. Demonstreer een longitudinale golf door elke leerling achtereenvolgens een stap naar de buurman/vrouw te doen nemen en terug. Een compressie plant zich voort langs de rij. Dit heeft wat oefening nodig, dus wordt het geen 2 minuten demo maar 5 minuten. Maar dan kun je ook voortplanting van een verdunning demonstreren en zelfs voortplanting van een transversale golf. Een slinky is misschien beter, maar als je die vergeten was, of als de leerlingen wat slaperig zijn, dan werkt dit heel aardig. Leerlingen moeten weer heen-en-weer denken tussen verschillende representaties en dat is nuttig. 

## Overheadprojector
Als er dan toch ergens in de hoek van het lokaal nog een overheadprojector zou staan en als je een Petri schaaltje hebt met een beetje water, dan kun je nog veel meer laten zien met golven: circulaire golven, reflecties, of zelfs interferentie door met twee vingers het wateroppervlak in beweging te brengen.

## Zwevingen, Moiré patronen
Deze ontstaan wanneer twee golven of patronen interfereren. Bijvoorbeeld twee haarkammen op elkaar met ietsje verschillende afstand tussen de tanden geven plekken waar de tanden samenvallen (licht constructieve interferentie) en plekken waar de tanden in tegenfase zijn (donker, destructieve interferentie). Dat herinnert ons aan zwevingen bij geluid waarbij het geluid soms in fase is en soms in tegenfase, dat geeft periodieke variaties in geluidsintensiteit die we zwevingen noemen. Als je de kammen wat schuin op elkaar legt, dan krijg je mooie patronen. Hetzelfde gebeurt met vitrage en allerlei textiel. Vraag twee haarkammen van leerlingen. Goede kans dat de afstand tussen de tanden verschilt. Houd ze gedeeltelijk over elkaar en je ziet een Moire patroon ({numref}`Figuur {number} <fig_haircombs1>` en {numref}`Figuur {number} <fig_haircombs2>`). Als het niet lukt, vraag dan nog een paar kammen. Als het aantal tanden per cm net iets verschilt, krijg je donkere en lichtere banden. De lichtere waar de tanden bijna gelijk staan, en de donkere waar ze in tegenfase staan.

````{figure}
:name: fig_haircombs

```{figure} ../images/20250513_120748.*
:width: 60%
:name: fig_haircombs1


```

```{figure} ../images/20250513_120741.*
:width: 60%
:name: fig_haircombs2


```

Interferentie met kammen. 
````
