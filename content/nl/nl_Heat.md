# Warmte en temperatuur

## Temperatuurgevoel
Sommige lokalen hebben warm en koud water. Als dat er niet is, even een leerling de klas uit sturen om 3 bekers water te halen: heet, lauw, koud. Dan leerlingen 1 vinger in het hete en 1 vinger in het koude water laten houden, en dan beide vingers in het lauwe water te brengen. Wat voelen ze?

## Temperatuur optellen of niet? Intensieve versus extensieve variabelen
Je hebt twee halve glazen water elk op de omgevingstemperatuur. Nu giet je ze bij elkaar, de temperatuur wordt dan 20 $^o$C, 40 $^o$C, of iets minder dan 40 $^o$C? Er zijn leerlingen die kiezen voor die 40 $^o$C en die temperaturen optellen. Misschien toch even goed om die leerlingen te confronteren. Als temperaturen optelbaar waren, dan zou je water kunnen koken door 5 glazen van 20 $^o$C bij elkaar te doen. Koken zonder energie! Deze demo kan ook een startpunt zijn voor discussie van intensieve en extensieve grootheden.

Ik heb 5 gazen water van de kraan, allemaal met een temperatuur van 20 $^{\circ}$C. Als ik ze bij elkaar giet, wat is dan de temperatuur?  
A. 20 $^{\circ}$C  
B. 40 $^{\circ}$C  
C. een klein beetje minder dan 40 $^{\circ}$C? 

Laat de leerlingen blind stemmen (leerlingen doen hun ogen dicht en stemmen met een vinger op optie A, twee vingers op optie B en drie vingers op optie C). Je kan dit laten controleren door een leerling een vinger in het enkele glas te steken en in het bakje met de inhoud van de twee glazen bij elkaar. 

Dan is er de volgende vraag: we hebben een metalen staaf die we in twee stukken snijden, X en Y. Het volume van X is twee keer zo veel als het volume van Y. De relatie tussen de dichtheden $ρ_x$ van $X$ en $ρ_y$ van $Y$ is:

A.  $ρ_x = 2ρ_y$  
B.  $ρ_x = ρ_y$  
C.  $ρ_x = ½ ρ_y$  
 
Dit zullen best veel leerlingen fout hebben. Je zou vergelijkbare vragen kunnen stellen over andere materiële eigenschappen, zoals soortelijke warmte en soortelijke weerstand. Welke natuurkundige eigenschappen kan je optellen? Massa, gewicht en volume. Welke eigenschappen kan je niet optellen (temperatuur, dichtheid, materiële eigenschappen)?

## Warmte en wrijving
Wrijf enkele keren stevig in je handen. Wat voel je? Rek een elastiekje een aantal keren achter elkaar uit en dan vlak boven de bovenlip de verhoogde temperatuur voelen, mechanische energie wordt omgezet in thermische energie.

## Geleiding
Laat leerlingen verschillende materialen voelen, bijvoorbeeld metaal van de stoelen, hout, kunststof, textiel. Hoe warm voelt het? Kunnen die materialen in hetzelfde lokaal wel verschillende temperaturen hebben? Als de temperaturen dan toch gelijk zijn, waarom voelt het dan toch verschillend? Geleiding! Metalen nemen gemakkelijk warmte op van de vingers/handen want die warmte-energie verspreid zich direct over het hele metalen voorwerp. Als je na het aanraken van het metaal met dezelfde vingers de bovenkant van je andere hand aanraakt, dan voelt het koud. Het oppervlak van de vingers is duidelijk afgekoeld door aanraking van metaal. Aanraken van hout voelt niet koud aan.

## Stroming
Wat zijn de warmste plekken van ons lichaam? Wat de koudste, bijvoorbeeld ’s winters buiten? Verklaring? Stroming, bloedsomloop, afstand tot slagaderen en tot het hart. Hoe zit dat bij vogels die lang met de poten in koud water staan te vissen, bijvoorbeeld reigers? De bloedbaan naar beneden ligt vlak naast de bloedbaan naar boven. Koud bloed dat uit het onderste deel van de poten terug naar boven stroomt, wordt verwarmd door warmte uit de bloedbaan naar beneden.

## Rollenspel smelten-verdampen-koken-condenseren-bevriezen
Maak een beetje ruimte en neem een groep van 15 leerlingen en zet ze voor de klas in drie rijen van 5 met het gezicht naar de klas. Arrangeer ze netjes als atomen in een kristalrooster. Start met de absolute 0 Kelvin temperatuur. Ze bewegen een beetje (er is enige beweging bij absoluut zero, denk aan Heisenberg). Laat vervolgens de temperatuur toenemen en leerlingen bewegen steeds iets wilder heen-en-weer maar rond een vaste positie. Dan wordt het smeltpunt gepasseerd. De leerlingen bewegen nu in een soort van kluwen, geen vaste positie meer, maar ze blijven wel bij elkaar. Af en toe kan er een losraken door verdamping, dat gebeurt alleen aan de buitenkant en overkomt slechts een klein deel van de atomen. Passeer het kookpunt, nu vliegt iedereen alle kanten op, snelheid beperkt nu de invloed van onderlinge aantrekkingskracht. Laat de temperatuur vervolgens weer afnemen. Beweging wordt wat langzamer, elkaar ontmoetende atomen kunnen aan elkaar blijven kleven of nog beter aan een koud oppervlak (“condensatie kern”). Nu hebben we weer die kluwen van atomen die elkaar aantrekken maar die geen vaste plek hebben. Verlaag de temperatuur nog wat, en iedereen komt terug in het kristalrooster. Zorg voor voortdurende discussie en heen-en-weer denken tussen echte atomen/moleculen en dit model van dansende leerlingen: Temperatuur gaat omhoog, wat moeten we doen? Als niet alle leerlingen voor de klas passen, laat dan de achterblijvers de choreografen zijn die aangeven wat de dansende atomen moeten doen. Geef aan het eind ook aan waarin dit dansende leerlingen model verschilt van de atomen, bijvoorbeeld mensen verschillen van elkaar, atomen en moleculen niet; het rollenspel is met een zeer klein aantal “deeltjes”, bij atomen/moleculen heb je altijd met zeer grote aantallen te maken.

## Smelten en plaattectoniek
*Heeft iemand chocolade in zijn tas? Haal de verpakking eraf en houd hem in je hand terwijl iedereen werkt aan deze opdracht* (geef ze een opdracht). Na een paar minuten: *Laat je hand zien aan de klas, wat is er gebeurd? Ja, de chocolade is gesmolten. Dit is hoe smelten eruit ziet. Wat denk je dat de smelttemperatuur van chocolade ongeveer is?* Chocolade smelt toevallig ergens tussen 33 en 37 $^o$C, net onder de lichaamstemperatuur. Dus stop geen chocolade in je broekzak. Het langzame proces van het smelten van chocolade is leuk om te bekijken. Denk aan de asthenosfeer, de 3000 km dikke laag om de vaste kern van onze planeet. De asthenosfer bestaat uit warme half-vloeibare steen onder de tectonische platen die bestaan uit vaste steen. Ik vergelijk het materiaal van de asthenosfeer altijd met boter of halfgesmolten chocolade. Zo kan het stromen en de tectonische platen een paar cm per jaar doen meebewegen. 

## Afkoelingseffect van kleine openingen 
Adem uit met de mond wijd open en voel dat op je hand (warm), blaas vervolgens door een kleine opening van de mond (koud {cite:p}`Hewitt2015`). Alle leerlingen even zelf laten doen en voelen. Expanderende lucht koelt af. Lucht die samengeperst wordt, warmt op (voel onderaan fietspomp, laat een leerling even een fietspompje halen). Een student wees ons op een alternatieve uitleg: [entrainment](https://www.youtube.com/shorts/Fnx9Dhpsw1Q), dat de door een kleine opening uitgeademde lucht mengt met omgevingslucht en daardoor kouder voelt. Een toets daarvoor zou zijn om de temperatuur van die uitgeademde lucht te meten. Indien boven omgevingstemperatuur, dan entrainment, indien zelfs beneden omgevings temperatuur, dan is er een nozzle en expansie effect.

````{figure}
```{figure} ../figures/blowopen.*
:width: 50%

Blazen door een mond met grote opening
```
```{figure} ../figures/blownsmall.*
:width: 50%

Blazen door een mond met smalle opening
```
````



## Afkoeling bij verdamping
Eén van de meisjes heeft vast zoiets als nail polish remover of deodorant. Laat een druppel daarvan op de rug van de hand vallen van een leerling voor de klas en die voelt het kouder worden. Ondertussen verdampt de vloeistof. Of probeer schoonmaak alcohol of aceton. Natuurlijk is het mooier als iedere leerling dit kan voelen. Geef het meisje een paar Euro ter compensatie voor het gebruik haar nail polish remover.

## Verdamping en condensatie
In de winter beslaan de ramen. Kijk eens naar buiten. Hoe komt dat? Ons dubbelglas maakt het steeds moeilijker dit te zien. Neem anders een glas kraanwater en adem er op. Het glas beslaat.  Geen glas aanwezig? Adem op het raam, ook bij dubbel glas is condensatie te zien. Of laat al je leerlingen uitademen op een glad oppervlak, liefst glas, maar metaal werkt natuurlijk ook goed. Als het oppervlak maar koeler is dan de adem en dat is in ons land bijna altijd het geval. Uitademen op een glas gevuld met water warmer dan 37 $^o$C is natuurlijk ook interessant, waarom nu geen mist op de buitenkant van het glas?

## Verdamping en diffusie, ijking/kalibratie
Parfumflesje open maken in een hoek van het lokaal, na enige tijd is het op steeds grotere afstand te ruiken. Er is vast wel een meisje dat parfum bij zich heeft. Je kunt haar altijd een bijdrage geven voor een nieuwe aankoop. Je kunt leerlingen hun vinger op laten steken wanneer ze het ruiken en zo de verspreiding in kaart brengen. Dat is ook een mooie opstap naar ijking/kalibratie van sensoren, want de gevoeligheid van de neuzen van leerlingen zal enorm variëren.

## Sublimatie
Het bovenstaande experiment zou ook moeten werken met een vast stuk zeep, dat zou ergens op de school wel te vinden moeten zijn. Als dat niet zo is, kijk dan of de leerlingen vaste stoffen in hun tas hebben met een geur (voedsel, een sandwich?). Sublimatie! Of is het een vast materiaal waar een gas dat we ruiken in zit en is het geen sublimatie?

## Energietransport: geleiding, stroming, verdamping, straling
Onthoud dat "warmtetransport" plaats kan vinden door geleiding, stroming, straling en verdamping (wat een speciale vorm van stroming is). Warmtetransport is eigenlijk een verkeerde term, omdat warmte gedefinieerd is als energie die beweegt tussen twee systemen, dus als energie in transport. Een betere term is dus misschien transport van thermische energie. Desalniettemin hier een klein experiment; neem je hete kopje koffie van de lerarenkamer mee naar de klas. Hoe koelt de koffie af? *Wat is geleiding? Hoe kan ik dat voelen?* Raak de zijkant van het kopje aan. *Wat is stroming? Hoe kan ik dat voelen?* Houd je hand boven het kopje. *En hoe zit dat met verdamping? Hoe kan ik dat laten zien?* Houd een koud voorwerp (zoals een schoteltje) recht boven het kopje en er zullen druppels vormen onder het schoteltje, omdat de verdampte koffie condenseert op het koudere voorwerp. *Wat is straling? Hoe kan ik dat voelen?* Houd je hand een een paar centimeter naast het kopje, of zelfs beter, leen een waterkoker van de lerarenkamer. 

## Water warm houden
Neem twee bekers met warm water, of nog beter, neem een volle thermosfles, twee bekers en nog wat materialen zoals schoteltjes, een handdoek en een oude krant. *Ik ga deze twee bekers vullen met warm water. Hoe kan ik ze zo lang mogelijk warm houden? Hoe voorkom ik warmteverlies door geleiding, hoe voorkom ik warmteverlies door stroming en verdamping, of door straling?* Vraag de leerlingen om mee te denken en isoleer daarna een van de twee bekers, de andere gebruik je als controlegroep. Twee thermometers zouden hier helpen, anders kan je de vinger van een leerling gebruiken. Terwijl je wacht op het afkoelen kan je de leerlingen een paar vragen of een opdracht geven om over na te denken. Ik deed dit altijd als labactiviteit met mijn leerlingen, maar dan met thermometers. In de eerste ronde meten ze gewoon het afkoelen van twee open glazen om te oefenen met temperatuur-tijd metingen. In de tweede ronde isoleren ze een van de glazen hoe ze maar willen en vergelijken ze dat met het ongeïsoleerde glas. In de derde ronde leren ze eerst over energietransport door geleiding, stroming en straling, en herontwerpen ze daarna de isolatie. De derde ronde leverde best goede Joule meters op, goed genoeg om soortelijke warmte experimenten te doen {cite:p}`Berg1987`.

## Water snel afkoelen
Je zou ook het tegenovergestelde kunnen doen. Neem een heet kopje koffie mee van de lerarenkamer. *Dit is te warm om te drinken, maar wat zou ik kunnen doen om het snel af te koelen?* Roeren? Over de bovenkant van het kopje heen blazen? Hoe verhoudt dit zich tot geleiding, stroming en verdamping? (Roeren stimuleert afkoelen aan het oppervlakte door stroming/verdamping. Over de bovenkant heen blazen haalt de verdampte en verzadigde koffie-/waterdamp weg en versnelt het afkoelen dus door verdamping). 

## Geleiding, stroming, straling met een lucifer of aansteker
Dit zijn misschien geen normale voorwerpen om in een klaslokaal te hebben, maar ze zouden wel altijd in de zak van een natuurkundeleraar moeten zitten. Met de lucifers kan je geleiding laten zien (houd een metalen voorwerp in de vlam), stroming laten zien (houd je hand boven de vlam, maar niet te dichtbij) en straling laten zien (houd je hand aan de zijkant van de vlam, op een afstand). 

De volgende experimenten met kaarsen kunnen gedaan worden door de leraar (met een grote kaars in een donkere kamer en bij voorkeur met een webcam), of tegelijk door een leraar en leerlingen op hun tafel, of als een lab oefening voor de leerlingen. Als de leerlingen dit op hun tafel doen zijn er natuurlijk meer kaarsen en lucifers nodig en dan is dit geen broekzak demo meer. 

## Kaarsen en vlammen beschrijven en vragen formuleren
Elke natuurkundeleraar zou standaard een kaars in zijn tas moeten hebben, net als een ballon, een liniaal en lucifers. Laat leerlingen beschrijven wat ze zien: 
a. nog niet aangestoken kaars,
b. aangestoken kaars,
c. net uitgedoofde kaars.
Laat ze nadenken over een verklaring en verdere experimenten om hun uitleg te testen. Bijvoorbeeld: de nog niet aangestoken kaars bestaat uit was en een lont. Kan de was zelf worden aangestoken met een lucifer? (Nee) Wat is de functie van de lont? Kan vloeibare was worden aangestoken met een lucifer? (Nee) Teken een vlam, inclusief de kleuren. Er lijken drie delen te zijn: blauw, grijs-geel en helder geel. Welke vragen kan je daarbij stellen? Zie ook Faradays 1860 mooie en leesbare beschrijving van experimenten met kaarsen in {cite:p}`Hammack2016`.

## Kaars, wat brandt er?
Probeer de vaste was aan te steken, die brandt niet. Kijk naar de gesmolten was, alsof die ook niet brandt. Keer de brandende aars kaars onderste boven en de vlam dooft uit. De vloeibare was doodt de vlam! Wat is het dan dat  brand? Steek de kaars aan, doof hem uit en houdt snel een aangestoken lucifer ongeveer 5 - 10 cm van de kaars in de wit-achtige rook. Er is weer een vlam! Het was de *damp* van de was die makkelijk kan worden aangestoken. Als de lont wordt aangestoken dan brandt deze, smelt hij de was, verwarmt hij de was totdat de damp omhoog komt langs de lont door de *capillaire werking* en de damp is wat brandt. Er is een kleine afstand tussen de vloeibare was en de onderkant van de vlam, dus de damp brandt een paar millimeter boven de vloeibare was {cite:t}`Hammack2016`.

## Het patroon van de temperatuur van de vlam ontdekken 1
De uiteindes van nog niet brandende luficers kunnen gebruikt worden als temperatuursensoren. Als je ze langzaam steeds dichter bij een vlam houdt, zullen ze op een bepaalde afstand in brand vliegen. Dat is de afstand waar de termperatuur hetzelfde is als de ontstekingstemperatuur van het materiaal op het uiteinde van de lucifer. Probeer dit op verschillende plekken rond de vlam en je krijgt een "isotherm" van de ontstekingstemperatuur rond de vlam. Aan de onderkant van de vlam kan je redelijk dichtbij komen met een lucifer. Aan de bovenkant van de vlam ontsteekt de lucifer al bij een veel grotere afstand. Leg uit! {cite:p}`Liem1987` (p205).

## Het patroom van de temperatuur van de vlam ontdekken 2
Ontdekken kan ook gedaan worden door de leraar met een papiertje. Houdt een papiertje horizontaal boven de vlam en kijk naar het verbrande patroon. Je kan natuurlijk ook strookjes papier gebruiken voor de vorige demo in plaats van lucifers. De karakteristieke ontbrandingstemperatuur van papier is meestal tussen 200 en 300 $^o$C.

## De producten van de vlam van een kaars
Wat zijn de producten van de vlammen van een kaars en hoe kan je ze zien? Brandende koolwaterstoffen zouden water en CO$_2$ moeten produceren. Waterdamp kan makkelijk gecontroleerd worden. Gebruik een metalen of glazen voorwerp, maak het droog en houdt het in de buurt van de vlam. Er zouden druppels water moeten vormen op het voorwerp. Zie https://engineerguy.com/faraday/pdf/faraday-chemical-history-complete.pdf. Zie https://www.candles.org/candle-science voor interessante wetenschap die te maken heeft met kaarsen. 

## Voorkomen dat zuurstof bij de vlam van een kaars komt
Steek de kaars aan en zet een groot glas ondersteboven over de vlam heen. Wat gebeurt er? De vlam dooft uit, er is geen zuurstof meer. Gebruik als dat mogelijk is drie dezelfde kaarsen met drie glazen met verschillende grootte. Welke vlam zal als eerste uitdoven? Er is dus iets in de lucht dat de vlam nodig heeft. Meer lucht zorgt voor meer van dat bestandsdeel (zuurstof).

## Stijgend water
Laat een kaars drijven op water in een kom, steek de vlam aan en zet er een omgekeerd glas overheen. Als de vlam uitdooft, zal het water in het glas stijgen. Er zijn twee oorzaken voor het stijgende water. De eerste is de zuurstof die opgebruikt is en maar gedeeltelijk vervangen is door CO$_2$. De andere is het uitzetten van lucht wanneer de vlam aan is, er zal zelfs wat lucht onder het glas vandaan ontsnappen. Wanneer de vlam uitdooft, zal de lucht weer krimpen en zal de waterdamp condenseren. Dit resulteert in een lage druk onder het glas, dus zal de luchtdruk buiten het glas het water naar binnen duwen. 

## Stroming rond de vlam van een kaars
Wat heeft een vlam nodig? Zuurstof en brandstof. Wat zou er gebeuren als er geen stroming is rond de vlam? De vlam dooft dan uit. Hoe kunnen we de stroming van lucht zichtbaar maken voor onze leerlingen? Je zou kunnen zeggen dat de vlam een soort windvaantje is, kijk maar naar de vorm. Een andere indicator is de beweging van de rook na het uitdoven van de vlam. De rook gaat naar boven. Je zou ook kunnen proberen om de stroming op verschillende manieren tegen te houden en te kijken welke invloed dat heeft op de vlam. 

## Stroming: Theezakjesraket 
Haal een theezakje uit de lerarenkamer, maak het open aan twee kanten, haal de thee eruit, en maak van het theezakje een cilinder die je rechtop zet. Zorg dat er niets brandbaars in de buurt is en steek de cilinder aan van de bovenkant. Warme lucht zal naar boven toe bewegen (stroming). Op een gegeven moment zal het niet verbrandde deel van het theezakje licht genoeg zijn om met de lucht mee naar boven te bewegen. Zie [@Liem1987, p208]  voor goede vragen om te stellen en uitleg om te geven. Er zijn veel [filmpjes](https://www.youtube.com/watch?v=z8evo1jr5Nk).

## Geld overleeft het vuur
Sinds de pandemie hebben mensen vaak kleine flesjes met alcohol in hun tas. Ik heb dit vooral veel gezien in de Filippijnen, daar hadden vrouwen ze zelfs aan hun tas hangen. Dit maakt het beroemde experiment waarin je geld verbrandt mogelijk in een leeg klaslokaal. Neem een glas of beker, voeg een beetje water toe (voordat de leerlingen het lokaal binnen komen), voeg evenveel alcohol toe (wanneer de leerlingen al in het lokaal zijn). Meng de twee vloeistoffen. Een klein beetje zout kan leuk zijn om te zorgen dat de vlam een kleur krijgt. *Wie heeft er een briefje geld?* (Of gebruik je eigen geld). Week het briefje in het vloeistofmengsel. Gebruik een pincet, wasknijper, of een geïmproviseerde pincet (twee potloden met het geld ertussen) om het briefje vast te houden en steek het vervolgens aan met een lucifer. Ondanks de vlam zal het geld niet branden. De alcohol brandt, terwijl het water de temperatuur van het papier lager houdt dan 100$^o$C tot al het water is verdampt. De 100 $^o$ C is veel lager dan de ontbrandingstemperatuur van papier, die typisch meer dan 200 $^o$C is. In een 50-50 mengsel van alcohol en water zal de ontbrandingstemperatuur niet bereikt worden want niet al het water verdampt. Dit experiment wordt veel spannender als het als een toneelstukje wordt opgevoerd, geld lenen van een leerling kan het spannender maken. Een klein beetje zout verandert de kleur van de vlam van blauw naar oranje doordat daar natrium in zit. 