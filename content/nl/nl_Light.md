# Licht
In een kaal klaslokaal heb je verstrooid licht van buiten en soms zelfs direct zonlicht. Er zijn lampen aan het plafond, zaklampen in de telefoons van leerlingen, en licht van telefoonschermen. De leraar heeft misschien zelfs een laser in zijn of haar zak. Je zou met al deze verschillende lichtbronnen veel natuurkundeverschijnselen kunnen laten zien. 

## Voorafgaande vragen over de verplaatsing van licht
De beste manier om een les over optica te beginnen is met een volledige donker lokaal met hooguit wat kaarslicht. Een leeg klaslokaal heeft waarschijnlijk geen verduisterende gordijnen, dus er moet geïmproviseerd worden met een kaars. Ik raad sterk aan om de fundamentele basis die normaal niet behandeld wordt nog een keer te bespreken en om de voorkennis van de leerlingen te bepalen [@van1990student]. Waarom laat je ze niet individueel de volgende  keuzevragen beantwoorden:

```{figure} ../figures/04-1-1StraightLinePropagation.*
:width: 40%
:name: fig_draw1

Figuren overgenomen uit [@stead1980exploring](), met toestemming
```

1. Een kaars brandt overdag. Het licht van de kaars:\
 A. Blijft bij de kaars \
 B. Verspreidt tot ongeveer halverwege jou \
 C. Verspreidt tot jou \
 D. Verspreidt tot het ergens tegenaan komt 


```{figure} ../figures/04-1-2StraightLine.*
:width: 40%
:name: fig_draw2

.
```

2. Nu is er 's avonds een stroomstoring en je gebruikt een kaars. Het licht van de kaars:\
 A. Blijft bij de kaars\
 B. Verspreidt tot ongeveer halverwege jou \
 C. Verspreidt tot jou \
 D. Verpreidt tot het ergens tegenaan komt 

+++ { "page-break": true }

```{figure} ../figures/04-1-3StraightLine.*
:width: 40%
:name: fig_draw3

.
```
3. Nu is er een kaars in de buurt van een lampje. Het licht van het lampje:\
 A. Blijft bij het lampje\
 B. Verspreidt tot ongeveer halverwege jou \
 C. Verspreidt tot jou \
 D. Verpreidt tot het ergens tegenaan komt 

4. Vervolgens is het avond. Het licht van het lampje:\
 A. Blijft bij het lampje\
 B. Verspreidt tot ongeveer halverwege jou \
 C. Verspreidt tot jou \
 D. Verpreidt tot het ergens tegenaan komt 

## Wit licht en kleuren met alledaagse voorwerpen
Er is altijd wel iets dat werkt als een prisma, bv het plastic van die goedkoopste doorzichtige Bic pennen. Dan heb je een spectrum. Wie weet is er ook nog iemand met een zakmes met een lens. Gebruik die om de kleuren weer bij elkaar te brengen en zie, wit licht! Als er een beamer in het lokaal is, zijn er meer mogelijkheden.

## Kleuren maken
Van het vorige experiment hebben we misschien geleerd dat alles met een wig vorm, bijvoorbeeld goedkope balpennen met een hexagon erin, kleuren kunnen "maken" van wit licht. Je herkent die vormen overal, zoals de rand van een badkamerspiegel of een prisma. Kijk om je heen, heeft er iemand kleding of schoenen met glitter en kleuren? Zijn daar wig vormen aanwezig?

## Kleuren filteren
Is er iemand die tranparantie gekleurde snoeppapiertjes heeft? Gebruik een zaklamp of het licht van een telefoon en schijn door het gekleurde papier richting de studenten. Het oorspronkelijke licht is wit, het snoeppapiertje filtert kleuren van wit. Een rood papiertje filtert blauw en groen, en laat rood door. Een blauw papiertje filtert groen en rood, en laat blauw door. Als je meerdere papiertjes en meerdere lampen hebt kun je de kleuren ook weer optellen. 

```{figure} ../images/20250513_121309.*
:width: 60%
:name: fig_subt

Leg verschillende soorten doorzichtig papier op elkaar.
```

## Kleuren optellen
Misschien heb je wel een Newtonschijf op een ronddraaiend plateau. Door kleuren rond te draaien kan je ze optellen totdat ze er wit uitzien. Je kan ook een touwtje door het midden gebruiken om de schijf rond te laten draaien. Uiteraard heeft [PhET een goede simulatie](https://phet.colorado.edu/en/simulations/color-vision)[^sdsa] voor het optellen van kleuren, die laat zien hoe je met de primaire kleuren alle andere kleuren kan maken.

```{figure} ../figures/04-5ColorAdditionLR.*
:width: 60%
:name: fig_New

Verschillende Newtonschijven
```

[^sdsa]: https://phet.colorado.edu/en/simulations/color-vision

## Snellius
### Reflectie 
Er hebben vast studenten spiegeltjes in hun tas. Daarmee kun je van alles doen. Snell’s spiegelwet bijvoorbeeld. Stel dat je de spiegel op de muur plakt (laat een leerling die vasthouden), waar moet de spiegel gepositioneerd worden opdat je je schoen erin kan zien? Etc. 

Als je toch een iets grotere spiegel vindt of hebt meegenomen (of een spiegelend raam kan gebruiken), laat een leerling die dan tegen de muur houden en zet er een andere leerling voor. Zorg dat de spiegel net iets te hoog is voor die leerling om zijn/haar eigen schoenen te zien. Vraag de klas *Wat moet hij/zij doen om de schoenen te zien?* Velen zullen zeggen achteruitlopen. Probeer maar, het lukt niet. Een simpel stralendiagram laat zien dat je alleen je voeten kunt zien als er een spiegelend oppervlak is precies halverwege ooghoogte en tenen. Kijk uit voor holle en bolle spiegels bij deze demo, je hebt een vlakke spiegel nodig. Let ook op dat de spiegel niet stiekem wat uit het verticale vlak gedraaid wordt.

```{figure} ../images/mirror.*
:width: 60%
:name: fig_mirror

Kun je meer zien van je lichaam als je wegloopt van de spiegel?
```

### Visualisatie van Snell's terugkaatsingswet in drie dimensies
We laten zelden zien wat het betekent dat de inkomende en gereflecteerde (of gebroken) lichtstralen in één vlak liggen. Neem 3 meetlatten, of bezemstelen, of stukken plastic pijp, of pennen/potloden van leerlingen. Eén daarvan wordt de normaal op de spiegel (of op het grensvlak van twee media). De andere twee worden respectievelijk de inkomende en de teruggekaatste (of gebroken) lichtstraal. Die moeten dus in één vlak liggen. Laat zien hoe het eruit ziet als die niet in een vlak zouden liggen. 

### Snell's terugkaatsingswet met een laserpointer
Als er een laserpointer in het lokaal is, dan kun je natuurlijk ook een spiegeltje op de tafel leggen en daarmee laten zien dat invallende en uitgaande lichtstraal in een vlak liggen met de normaal. Let op dat je een platte spiegel gebruikt, geen holle. 

### Snell's terugkaatsingswet met spelden
Als je spelden hebt, dan kun je een rechtopstaand potlood of pen als voorwerp gebruiken en vanuit verschillende gezichtspunten heengaande en teruggekaatste lichtstralen vastprikken en door verlenging de locatie van het virtuele voorwerp vinden. Zie een hele serie simpele en nuttige experimenten in [@McDermott1996]().

## Breking
### Potlood schuin in een glas water
Wandel rond met een potlood schuin in een glas water, of in een vierkante container. Laat leerlingen beschrijven wat ze zien.

```{figure} ../images/20250513_110031.*
:width: 60%
:name: fig_pencil2

Een gebroken potlood?
```

### Potlood rechtop in een glas water
Steek je vinger of een potlood in een rond glas water. Loop zwijgend de klas rond terwijl je de vinger van voor naar achter en terug beweegt. Leerlingen zullen verbaasd zijn met die gezwollen vinger. Een snelle uitleg is dat het water als lens fungeert. Een betere uitleg met stralendiagrammen kan meer dan 10 minuten in beslag nemen, of een goede opdracht voor leerlingen zijn.

```{figure} ../images/pencil.*
:width: 60%
:name: fig_pencil

Beweeg het potlood heen en weer en beschrijf wat je ziet.
```

### Pijlen gezien door lucht en door een glas water
Teken enkele parallelle pijlen op een kaartje of stukje papier. Houd dit object achter een glas water dat half gevuld is, zo dat enkele pijlen alleen gezien worden door het water en andere pijlen alleen door de lucht in het glas. Als het object verder van het centrum van het glas is dan de brandpuntsafstand, dan zijn de pijlen gezien door het water omgekeerd ({numref}`Figuur {number} <fig_arrow>`). 

```{figure} ../images/20250513_103744.*
:width: 70%
:name: fig_arrow

Wijzen de pijlen dezelfde kant op? Tsjechische bijdrage voor Physics on Stage, {cite:p}`Nugent2010`
```

### Natuurkunde is leuk in het zwembad
Vraag de leerlingen om het stralendiagram uit {numref}`Figuur {number} <fig_pool>` te tekenen. Loop rond om te kijken wat veelvoorkomende fouten zijn. Bespreek ze en vraag vervolgens aan de leerlingen hoe ze een model kunnen maken met een lego-poppetje of een potlood en doe hun suggesties voor. 

```{figure} ../images/20250513_100315.*
:width: 60%
:name: fig_pool

Natuurkundeplezier in het zwembad
```

## Felle versus donkere achtergrond
Doe het licht van het lokaal uit. De leraar of een leerling staat tegen de muur tegenover de ramen. Hun gezicht is duidelijk zichtbaar omdat er meer licht wordt gereflecteerd door het gezicht dan door de achtergrond. Vervolgens gaat de leraar of leerling voor de ramen staan met hun gezicht naar de klas. Nu is het gezicht donker en onduidelijk, omdat er veel minder licht gereflecteerd wordt door het gezicht dan er door de ramen komt. Als je het licht in het lokaal aan doet is het gezicht weer beter zichtbaar. {numref}`Figuur {number} <fig_tulip>` laat hetzelfde effect zien. 

```{figure} ../figures/tulip.*
:width: 60%
:name: fig_tulip

Heeft de tulp een andere kleur gekregen?
```

## Pupil, diafragma
Verdeel de leerlingen in groepjes van twee. Ze moeten het samentrekken van elkaars pupil bekijken. Maak het lokaal donker of laat de leerlingen hun ogen bedekken. Doe vervolgens het licht aan. Kunnen de leerlingen zien dat de pupillen van de ander samentrekken? Herhaal dit een keer om het nog beter te kunnen zien. 

## Reflectie en transmissie
### Met nat paper
Neem een stukje papier, maak het een beetje nat in het midden met water, olie, of wat spuug. Houd het dan voor het raam of voor een lamp. Het natte deel ziet er lichter uit dan het droge (donkere) deel. Het natte deel heeft een hogere transmissie. Leg het nu op tafel waar het papier licht reflecteert. Nu ziet de natte plek er juist donker uit. Die natte plek heeft dus een betere transmissie maar daardoor minder reflectie. Leerlingen kunnen dit zelf proberen, even aan de vinger liken, op papier drukken, op tafel leggen (reflectie) en omhooghouden richting raam (transmissie), zie {numref}`Figuur {number} <fig_trans>`.

```{figure} ../figures/04-15ReflectionTransmission.*
:width: 60%
:name: fig_trans

De natte plek ziet er licht uit, transmissie. 
```

### Met LED's
Hebben leerlingen fiets ledjes bij zich? Verduister het lokaal. Neem twee ledjes, houd het papier met de olie of watervlek ertussenin, en zoek een punt waar reflectie en transmissie gelijk zijn. Je kunt er zelfs een fotometer van maken. Zie verder [exploratorium](https://www.exploratorium.edu/snacks/oil-spot-photometer)[^2]. Je kunt lampen met verschillende vermogen vergelijken.

[^2]: https://www.exploratorium.edu/snacks/oil-spot-photometer

## Accomodatie van het oog
Laat leerlingen een ballpoint, of potlood, of vinger voor het oog houden. Steeds dichterbij … de achtergrond wordt wazig. Of focuseer op de achtergrond en de vinger of pen wordt wazig. De ooglens past zich aan: die aanpassing noemen we accommodatie.

## Scherpte-diepte
Bovenstaande demonstratie illustreert ook het camera begrip scherpte-diepte. Leerlingen kunnen dit ook proberen met de camera van hun mobiele telefoon. Laat ze de camera focussen op iets dat ver weg is (een boek of een computerscherm) en laat ze vervolgens hun vinger heen en weer bewegen voor de lens. Je kan zien dat de achtergrond scherp is en de vinger niet, of andersom, en hoe ze allebei scherp zijn als de vinger en de tekst op dezelfde plek zijn. Probeer dit ook met geschreven tekst op de voor- en achtergrond. Cameras hebben tegenwoordig een verbazingwekkende scherpte-diepte. Je kan zelfs wat voorbeeldfoto's klaar hebben staan op de beamer. 

## Lenzen: Brillenglazen onderzoeken
Gebruik bijvoorbeeld een fietslampje als lichtbron of gebruik het raam als object. Holle en bolle lenzen, brandpunt, omgekeerd beeld, etc. Je kunt de TL buis aan het plafond goed gebruiken om te bepalen wat de sterkte is van de bril, maak maar een afbeelding ervan op tafel!

## Toch scherp zien?
Zijn er leerlingen met een bril op? Vraag ze om die af te zetten. Laat ze met hun vingers een klein spleetje maken en daardoor heen kijken. Ze kunnen dan toch redelijk scherp zien. Dit is het ook principe van een pinhole camera. 

## Diffractie van een kleine spleet, of toch gewoon breking?
Sluit je ogen tot een klein spleetje en kijk naar een lamp. Het licht verlengt tot een streep loodrecht op de oogspleet. Led-fietslampjes doen het goed als je ze op een paar meter afstand legt. Draai je hoofd heen en weer en de hoek van die verticale strepen licht verandert iets want je oogleden zijn wat gebogen. Zou Huygens in de 17de eeuw op die manier diffractie hebben kunnen zien? Probeer vanavond thuis even met een kaars. @Minnaert1954 [deel 1 p122] verklaart de strepen licht uit breking door ribbeltjes opgestuwd oogvocht langs de rand van het ooglid en inderdaad kun je dat per ooglid afzonderlijk waarnemen.

## Mouche volante
Er is nog meer te zien in het oog zelf zoals draadjes die zweven in de oogvloeistof en het best te zien zijn tegen een egale achtergrond zoals de blauwe lucht of het plafond van de klas. Zie [http://en.wikipedia.org/wiki/Entoptic_phenomenon](http://en.wikipedia.org/wiki/Entoptic_phenomenon)[^sdfwe] voor een betere beschrijving en andere waarnemingen in onze ogen.

[^sdfwe]: http://en.wikipedia.org/wiki/Entoptic_phenomenon

## Parallax
Laat de leerlingen hun rechteroog sluiten en dan een pen op armslengte omhoog houden, zó dat die op één lijn ligt met oog en een verticale streep op het bord. Laat ze nu het rechteroog openen en het linkeroog sluiten. De pen is niet langer precies voor die streep want we kijken ernaar vanuit een net iets andere hoek. Dat is parallax. Hoe verder de verticale streep op het bord, hoe kleiner het verschil. Met parallax kun je dus afstand bepalen. Zie {numref}`Figuur {number} <fig_paral>` voor de schijnbare verschuiving van pen tegen de achtergrond.

```{figure} ../figures/parallax.*
:width: 100%
:name: fig_paral

De pen, op armsafstand van de camera (het oog), staat precies op de rand van het batik schilderij. Wanneer de camera zo’n 5 cm naar links wordt verschoven (= afstand tussen de ogen), is de pen niet verschoven maar lijkt verschoven. Hoe verder de muur met batik, des te kleiner de verschuiving
```

## Dominantie van één oog over het andere (lui oog)
Kijk met twee ogen naar een pen die je op armslengte houdt tegen een verticale lijn op het bord. Doe je linkeroog dicht, vervolgens open je linkeroog weer en sluit het rechteroog. Als de pen ogenschijnlijk sterk verschuift bij een gesloten rechteroog en relatief weinig bij een gesloten linkeroog, dan is het rechteroog dominant en het linkeroog mogelijk lui. Zo is dat bij mij. Ik heb al van jongsaf aan een lui linkeroog. Je kunt natuurlijk alle leerlingen dit zelf laten uitproberen.

## Diepte zien 1
Twee ogen zijn beter dan een, vooral in het zien van diepte en schatten van afstanden. Laat elke leerling een pen/potlood in zowel linkerhand als rechterhand nemen ({numref}`Figuur {number} <fig_depth>`). Beweeg die handen even willekeurig heen-en-weer, laat alle leerlingen dan één oog dicht doen en dan de pennen naar elkaar toe bewegen totdat de punten elkaar raken. Met een oog dicht zit je er gauw naast, met twee ogen open is het heel makkelijk. Het experiment kan ook met de twee wijsvingers gedaan worden, maar met potlood/pen is het effect dramatischer.

```{figure} ../figures/04-24SeeingDepth.*
:width: 100%
:name: fig_depth

Afstand schatten met een of twee ogen.
```

## Diepte zien 2
Dit kan als docent demonstratie met een leerling voor de klas, of met duo’s van leerlingen waarvan een als proefpersoon en de ander als experimentator. Verzamel centen of knopen of paperclips of andere kleine voorwerpen en een bekertje (of teken een cirkel op papier). Het bekertje of de cirkel moet ongeveer 60 cm van de proefpersoon vandaan zijn. Die doet één oog dicht. De docent of experimentator houdt een munt of knoop ongeveer 50 cm boven de tafel. Beweeg de hand langzaam. Vraag de proefpersoon “laat vallen” te zeggen op het moment dat hij/zij denkt dat de munt/knoop precies boven het bekertje of de cirkel is en zie of die inderdaad in het bekertje of binnen de cirkel valt. Probeer ook met twee ogen. Probeer op grotere en kleinere afstand. Vergelijk het resultaat van 10x vallen bij elke afstand. Is er verbetering met twee ogen open? Is er verbetering wanneer het bekertje dichterbij is? 

Een alternatief met een uiterst duidelijk verslaglegging is enkele concentrische cirkels op een papier op de grond te tekenen, bijvoorbeeld met straal 1, 2 en 5 cm. De proefpersoon staat 1,5 m van de cirkels met één oog dicht. De experimentator houdt een viltpen vast met de punt naar beneden. De proefpersoon instrueert de experimentator de pen naar voren/achteren/links/rechts te bewegen totdat hij/zij denkt dat de viltpen boven de target is. Dan laten vallen. Het stippenpatroon is het verslag van de resultaten. Gebruik een verschillende kleur viltpen of marker voor verschillende condities zoals een oog dicht, twee ogen open, of een andere afstand van de proefpersoon tot de target.

## Blinde vlek
Bijna elk natuurkunde boek heeft instructies om de blinde vlek van het oog te vinden, d.w.z. de plek waar de oogzenuw het oog verlaat, een plek die niet lichtgevoelig is. Laat de studenten in hun schrift een X tekenen (links) en een grote stip tekenen (rechts), ongeveer 6 cm uit elkaar. Laat ze het linkeroog dichtdoen en met het rechteroog scherpstellen op de X. Beweeg het schrift vervolgens richting het oog. Op een gegeven moment zal de stip niet meer zichtbaar zijn. Dat is wanneer het licht van de stip precies op het punt valt waar de optische zenuw het oog verlaat. Gebruik voor uitgebeidere instructies [dit onderzoek](https://research.sanfordhealth.org/sanford-promise/resources/slideshows/finding-your-blind-spot)[^3].

[^3]: https://research.sanfordhealth.org/sanford-promise/resources/slideshows/finding-your-blind-spot

## Centraal versus perifeer zicht
Denk aan iets om de verschillen tussen centrale en perifere oogcellen te illustreren. De perifere cellen zijn gevoeliger voor detectie van plotselinge bewegingen, bijvoorbeeld bescherming van het oog tegen insecten of verkeersongelukken. Leerlingen zullen komen met hun eigen verhalen. Centrale cellen zitten dichter op elkaar en zijn meer kleurgevoelig. Die kleurgevoeligheid is te testen door gekleurde voorwerpen in het verlengde van de ooghoeken van een proefpersoon te plaatsen. Bij welke hoek (van 0$^{\circ}$C centraal tot 90$^{\circ}$C in de ooghoek) worden kleuren goed zichtbaar? 

## Optische illusies
Scan de beroemde plaatjes van parallelle lijnen die niet parallel lijken, Escher’ tekeningen, “gestalt” plaatjes, etc. en je hebt meteen 10 demo’s. Google op bv optische illusies en aanverwante termen. Zet dit op je USB-stick, stop die in je broekzak en je hebt weer een serie broekzakdemonstraties, zie bijvoorbeeld [optics4kids](https://www.optics4kids.org/optical-illusions)[^4]. Idem dito natuurlijk met YouTube filmpjes.
[^4]: https://www.optics4kids.org/optical-illusions

## Diffractie
Als je toevallig toch een laser pointer in je zak hebt, dan zijn er eindeloze mogelijkheden voor demonstraties. Haren, gaatjes, reflectie, refractie, diffractie [@https://doi.org/10.17770/SIE2017VOL2.2404].

## Beamer
Als er een beamer in het lokaal is zijn er makkelijk 10 tot 20 experimenten die je extra kan doen. Denk aan de typische blauw-paarse of rood-oranje randjes rond schaduwen van voorwerpen die tussen een lens en een scherm staan. Je kan vergelijkbare randjes maken als je kijkt naar een raam of deuropening door een grote prisma waar water in zit. Als de driehoek van de prisma omhoog wijst, dan zal het rood-gele boven de schaduw onstaan en het blauw-paarse onder de schaduw. Als je de prisma omkeert zal je het tegenovergestelde effect zien. Dit is een belangrijk aspect van de uitleg. 

## Minnaert
Marcel Minnaert was een bekende Vlaams-Nederlandse astronoom die een bekende serie boeken schreef over natuurkunde in je omgeving. Zijn boek over licht en kleur zijn in het Engels vertaald en verschenen in 1954 {cite:p}`Minnaert1954, Minnaert1993`, Hij beschrijft veel simpele experimenten die je kan uitvoeren zonder apparatuur en die verrassende resultaten hebben. 
