# Magnetisme, elektromagnetische inductie

## Eigenschappen van magneetjes
Inventariseren waar magneetjes zoal in zitten. Sluitingen van tassen, tasjes, telefoon en iPad, etc. Wie heeft iets bij zich waar magneetjes in zitten? Uitvinden waar de polen zitten, wat voor vormen er zijn, wat er wel/niet wordt aangetrokken, naald magnetiseren, etc.

## Magnetiseren van een naald
Als er een magneet in de klas is, dan is er vast ook ergens een naald of een paperclip. Wrijf de magneet in een richting een aantal keren langs de tip van de naald of paperclip en probeer dan of de naald ook magnetisch is geworden. 

## Ontmagnetiseren van een naald in een vlam
Vervolgens de gemagnetiseerde naald of paperclip in een kaarsvlam houden en laten zien dat het magnetisme verloren is gegaan.

## Magneet in telefoonhouder
De functie hiervan is om aan te voelen wanneer de telefoon gebruikt wordt en wanneer hij gesloten is om het scherm aan en uit te doen en zo batterij te besparen. Er zitten meer magneten in een telefoon, bijvoorbeeld in de microfoon (om geluid om te zetten in elektrische signalen) en in de speakers (om elektrische signalen om te zetten in geluid). 

## Kompas
Heeft iemand een zakmes met kompas? Laat daarmee dan inclinatie en declinatie zien. Wat is de geografische noordpool? Wat is de magnetische noordpool? Zijn die hetzelfde of is er verschil? Gebruik een opgeblazen ballon als aardbol om deze begrippen te illustreren. Kunnen leerlingen een plek aanwijzen waar de richting van geografische en magnetische noordpool 180$^{\circ}$ verschillen?


## Kompas op mobiele telefoon
Laat het kompas op een mobiele telefoon zien. Leerlingen kunnen hun eigen telefoons gebruiken. Als je de telefoon draait, blijft het kompas in dezelfde richting wijzen.

## Generator 1
Is er een leerling die een fiets heeft met een oude dynamo en werkende lampen? Spreek met die leerling af dat hij of zij de fiets volgende les meeneemt naar het lokaal. Laat zien dat de intensiteit van het licht variëert als de snelheid van het wiel variëert. Je kan misschien maar één draad zien, maar de twee polen zouden duidelijk moeten zijn, net als de twee routes voor de stroom. Laat voor deze fiets zien hoe dat werkt. 

## Generator 2
Ik hoop natuurlijk dat je goede apparatuur hebt om een demonstratie te doen met een generator en een elektrische motor.

## Elektrische motor
Een van mijn lerarenopleiding studenten heeft een werkende elektrische motor gemaakt met een batterij, een paar Neodyummagneten en een slim gebogen koperdraad. Een betrouwbaar ontwerp is te zien in [deze simpele video](https://www.google.com/search?client=safari&rls=en&q=simplest+electromotor&ie=UTF-8&oe=UTF-8#fpstate=ive&vld=cid:0bd621c8,vid:OKpmp7R6vBU). Duidelijkere instructies zijn [hier](https://www.google.com/search?client=safari&rls=en&q=simplest+electromotor&ie=UTF-8&oe=UTF-8#fpstate=ive&vld=cid:d9ecaaf6,vid:WI0pGk0MMhg) te vinden. 

```{figure} ../figures/08-7-1Electromotor.*
:width: 60%
:name: fig_elekm

Een simpele elektrische motor maken met een batterij, een koperdraad en een magneet
```

## Magnetisch veld in een spoel visualiseren
Wikkel een gekleurde elektriciteitskabel of touw of lange schoenveter om de arm. Laat zien dat dit op twee manieren kan die zullen resulteren in een tegengestelde stroomsterkte bovenop de spoel. Gebruik de rechterhand met uitstekende duim (richting magnetisch veld in de spoel) en gekromde vingers, stroomrichting. Oefen met wat tekeningen van het vooraanzicht van spoelen op het bord. Leerlingen gebruiken hun hand om stroomrichting en magnetisch veld aan te geven.

## Magnetisch veld in een draad visualiseren
Laat een leerling een draad vasthouden, de docent geeft met de rechterduim de stroomrichting aan en de gekromde vingers geven de richting van het magnetisch veld. Nog beter natuurlijk om een stroomdraad te nemen met een forse stroom en een kompasje of het kompasje van de mobiele telefoon om dit netjes te verifiëren op verschillende punten rondom de draad. Een draad eventjes kortsluiten op een batterij van 1,5V met mobiele telefoon als kompas moet het ook doen.

## Lorentzkracht visualiseren
De rechterhandregel helpt ons de richting van het magnetisch veld en van de Lorentzkracht te bepalen. De duim in de richting van de stroom, de wijsvinger als richting van het magnetisch veld, en de middelvinger die dan de Lorentzkracht op een positief geladen deeltje aangeeft. Oefen met verschillende situaties en plaatjes uit typische opgaven om leerlingen met hun rechterhand de richtingen van stroom, veld, en Lorentzkracht aan te geven. Bijvoorbeeld twee parallelle stroomdraden met stroom parallel of antiparallel, kruisende draden onder een rechte hoek, etc.

## Lorentzkracht in een spoel
Je hebt altijd je slinky bij je. Houdt de bovenkant vast zodat de slinky van je hand naar beneden hangt. Stel voor dat de stroomrichting door de spoel van rechts naar links is voor de leerlingen. Laat de leerlingen nu in groepjes uitzoeken in welke richting de Lorentzkracht werkt op twee opvolgende windingen. Als er stroom was, zou de slinky dan korten of langer worden? Als je de juiste apparatuur hebt kan je het antwoord laten zien!

## Magnetische rem
Zo’n neodymium magneetje past toch in je broekzak? En dan een touwtje met een spijker eraan en een plaatje aluminium (of koper). Best kans dat uw kale lokaal aluminium onderdelen heeft die gemakkelijk horizontaal gezet kunnen worden, of dat een leerling voor lunch iets heeft verpakt in aluminiumfolie. Touwtje, spijker en magneetje aan de spijker vormen een slinger. Slingeren maar. Dan slingeren over het aluminium oppervlak en de slinger vertraagt en staat stil. De bewegende magneet induceert wervelstromen in met metaal die hun ontstaan tegenwerken: de magnetische rem. Laat wel even zien dat een statische magneet niet wordt aangetrokken door het aluminium. De proef is nog overtuigender wanneer er een tweede slinger zonder magneet gebruikt wordt, ter vergelijk.