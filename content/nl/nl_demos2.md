---
numbering:
  title:
    enabled: true
    offset: 0
---

# Inleiding

Stel je krijgt ineens een ander lokaal toegewezen, of je moet onverwachts invallen. Je hebt geen demonstratieapparatuur mee en vind jezelf in een kaal lokaal en het cabinet is op een andere verdieping. *Wat kun je dan toch doen om een inspirerende les te geven met concrete voorbeelden?* 

We gaan uit van wat er in een standaard lokaal aanwezig is, tafels, bord, krijt, ramen, stoelen, leerlingen, en de inhoud van broekzakken en tassen van leerlingen. Kun je dan toch demonstraties doen? Ja, heel veel zelfs. De aard van de demonstraties varieert. Sommige zijn om iets experimenteel te bewijzen, maar de meeste zijn bedoeld om verschijnselen te laten zien en te koppelen aan vakbegrippen en heen-en-weer te denken tussen verschijnselen en begrippen. Er zijn ook enkele rollenspelen voor als leerlingen moeilijk stil kunnen zitten, of juist slaperig zijn, of wanneer de docent gewoon even iets heel anders wil doen. 

```{figure} ../images/20250513_085023.jpg
:width: 80%
:name: fig_table

Je hebt weinig materialen nodig om en aantal goede natuurkundedemonstraties te doen
```

## Goede demonstraties
De didactische regels voor demonstraties zijn natuurlijk:

-    Zichtbaarheid (of hoorbaarheid of andere zintuigen);
-   Een duidelijk leerdoel, ook als je hoofddoel entertainment zou zijn en dat is legitiem, dan moet het kenniselement toch duidelijk gearticuleerd worden;
-   Rekening houden met typische leerling denkbeelden (misconcepties) en die productief gebruiken in het onderwijsleergesprek;
-   Betrokkenheid, dus activerende didactiek zoals individueel voorspellen wat er gebeurt, of in tweetallen een verklaring zoeken, of een demo kiezen die leerlingen zelf als activiteit op de eigen tafel kunnen doen;
-   Details en hoofdzaken scheiden, bijvoorbeeld door details simpel weg te laten of uit te stellen tot na de hoofdboodschap.

%Dit document bevat voornamelijk basisideeën voor demo's en visualisaties. Voor een uitgebreidere instructie en goede vragen om te stellen verwijs ik naar {cite:t}`Liem1987`'s Invitations to Science Inquiry, waarvan een pdf snel te vinden is met Google 

Je kunt je natuurlijk afvragen of dit soort broekzak demonstraties nog nodig zijn nu elk lokaal een beamer heeft en je de YouTube demo’s zo van het internet kan plukken. Ik denk dat het zelf ervaren van natuurkunde via demo’s en practicum met dagelijks leven verschijnselen toch iets anders is dan tv kijken en dat zowel YouTube als broekzakdemo’s een eigen rol hebben in het leerproces.

## Nuttige voorwerpen in de klas
%Met een beetje creativiteit kan een glas water voor een heleboel demonstraties gebruikt worden: eigenschappen van vloeistoffen, dat de waterlijn altijd horizontaal is onafhankelijk van hoe het glas gedraaid wordt, adhesie (het water is hoger aan de zijkanten), cohesie (het glas kan hoger dan de rand gevuld worden zonder te overstromen), condensatie (adem tegen de zijkant van het glas), zinken/drijven (leg iets in het water), drijfvermogen, refractie (doe een potlood in het glas), een lens (doe je vinger in het glas en hij ziet er dikker uit), concentrische watergolven (doop een potlood in het water), klotsen (schud met de resonantiefrequentie), geluid is afhankelijk van het waterpeil (tik tegen het glas met een muntje). Eén glas water kan makkelijk meer dan dertig demo's opleveren {cite:p}`Berg2021`. 

%Neem elk ander object, zoals een stoel of een tafel, en je krijgt nog veel meer demonstraties en visualisaties. {cite:t}`Ehrlig1994` publiceerde 34 experimenten die je kan uitvoeren met een plastic lineaal. 

De standaardvoorwerpen in een kaal lokaal zijn pennen, papier, leerlingen, boeken, stoelen, tafels, zakdoeken, etc. Daarnaast is het handig altijd het volgende beschikbaar te hebben: een glas voor water, een rietje, een ballon, een kaars/theelichtje met aansteker/lucifers, een touwtje of schoenveter, een liniaal, een paar munten, enkele PVC-buisjes met verschillende lengte, een neodymium magneet, een laser pointer of zaklamp, een spinning disc voor additief mengen van kleuren.

```{figure} ../images/sdfcover.jpg
:width: 60%
:name: fig_sdf

Zoek je naar meer en gevorderdere natuurkundedemonstraties met uitgebreide tips voor de opstelling en interactie met de studenten? Kijk eens naar [Show the Physics](https://interactivetextbooks.tudelft.nl/showthephysics), een online open access boek met 99 natuurkundedemonstraties.
```


