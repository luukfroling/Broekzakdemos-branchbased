---
numbering:
  title:
    enabled: true
    offset: 0
---

# Inleiding

Stel je krijgt ineens een ander lokaal toegewezen, of je moet onverwachts invallen. Je hebt geen demonstratieapparatuur mee en vind jezelf in een kaal lokaal en het kabinet is op een andere verdieping. *Wat kun je dan toch doen om een inspirerende les te geven met concrete voorbeelden?* 

We gaan uit van wat er in een standaard lokaal aanwezig is, tafels, bord, krijt, ramen, stoelen, leerlingen, en de inhoud van broekzakken en tassen van leerlingen. Kun je dan toch demonstraties doen? Ja, heel veel zelfs. Hier presenteren we meer dan 200 demonstraties die je met eenvoudige materialen, die vrijwel altijd voor de hand zijn, uitgevoerd kunnen worden.

De aard van deze demonstraties varieert. Sommige zijn om iets experimenteel te bewijzen, maar de meeste zijn bedoeld om verschijnselen te laten zien en te koppelen aan vakbegrippen en om heen-en-weer te denken tussen verschijnselen en begrippen. Er zijn ook enkele rollenspelen voor als leerlingen moeilijk stil kunnen zitten, of juist slaperig zijn, of wanneer de docent gewoon even iets heel anders wil doen. 

```{figure} ../images/20250513_085023.jpg
:width: 80%
:name: fig_table

Je hebt weinig bijzondere materialen nodig om en aantal goede natuurkundedemonstraties te doen
```

## Goede demonstraties
Wil je een demonstratie goed neerzetten, dan moet je een aantal dingen in de gaten houden. De didactische regels voor demonstraties zijn natuurlijk:


-   Een duidelijk leerdoel, ook als je hoofddoel entertainment zou zijn en dat is legitiem, dan moet het kenniselement toch duidelijk gearticuleerd worden;
-   Betrokkenheid, dus activerende didactiek zoals individueel voorspellen wat er gebeurt, of in tweetallen een verklaring zoeken, of een demo kiezen die leerlingen zelf als activiteit op de eigen tafel kunnen doen;
-   Rekening houden met typische leerling denkbeelden (misconcepties) en die productief gebruiken in het onderwijsleergesprek;
-   Details en hoofdzaken scheiden, bijvoorbeeld door details simpel weg te laten of uit te stellen tot na de hoofdboodschap.
-   Zichtbaarheid (of hoorbaarheid of andere zintuigen);

Je kunt je natuurlijk afvragen of dit soort broekzak demonstraties nog nodig zijn nu elk lokaal een beamer heeft en je de YouTube demo’s zo van het internet kan plukken. Ik denk dat het zelf ervaren van natuurkunde via demo’s en practicum met dagelijks leven verschijnselen toch iets anders is dan tv kijken en dat zowel YouTube als broekzakdemo’s een eigen rol hebben in het leerproces.

## Nuttige voorwerpen in de klas
De standaardvoorwerpen in een kaal lokaal zijn pennen, papier, leerlingen, boeken, stoelen, tafels, zakdoeken, etc. Daarnaast is het handig altijd het volgende beschikbaar te hebben: een glas voor water, een rietje, een ballon, een kaars/theelichtje met aansteker/lucifers, een touwtje of schoenveter, een liniaal, een paar munten, enkele PVC-buisjes met verschillende lengte, een neodymium magneet, een laser pointer of zaklamp, een touwtje ...

Heb je wat verzameld? Dan gaan we aan de slag!

```{figure} ../images/sdfcover.jpg
:width: 60%
:name: fig_sdf

Zoek je naar meer en gevorderdere natuurkundedemonstraties met uitgebreide tips voor de opstelling en interactie met de studenten? Kijk eens naar [Show the Physics](https://interactivetextbooks.tudelft.nl/showthephysics), een online open access boek met 99 natuurkundedemonstraties.
```


